# -*- mode: mandoku-view; -*-
#+TITLE: 涇臯藏稿
#+DATE: 2015-08-25 00:26:41.415432
#+PROPERTY: ID KR4e0223
#+PROPERTY: BASEEDITION WYG    
#+PROPERTY: JUAN 提要
<pb:KR4e0223_WYG_000-1a>¶
欽定四庫全書　　　　集部六¶
　涇臯藏稿　　　　　　别集類五(明/)¶
　　提要¶
　　　　(臣/)等謹案涇臯藏稿二十二巻明顧憲成撰¶
　　　　憲成字叔時號涇陽無錫人萬厯庚辰進士¶
　　　　官至吏部郎中削籍歸後起為南京光禄寺¶
　　　　少卿不赴崇禎初贈吏部侍郎諡端文事蹟¶
　　　　具明史本傳明末東林聲氣傾動四方君子¶
<pb:KR4e0223_WYG_000-1b>¶
　　　　小人互相搏擊置君國而爭門户馴至於宗¶
　　　　社淪胥猶蔓延詬爭而未已春秋責備賢者¶
　　　　推原禍本不能不遺憾於清流憲成其始事¶
　　　　者也考憲成與髙攀龍初不過一二人相聚¶
　　　　講學以砥礪節槩為事迨其後標榜日甚攀¶
　　　　附漸多遂至流品混殽上者或不免於好名¶
　　　　其下者甚至依託門牆假借羽翼用以快恩¶
　　　　讐而爭進取非特不足比於宋之道學并不¶
<pb:KR4e0223_WYG_000-2a>¶
　　　　得希蹤於漢之黨錮故論者謂攻東林者多¶
　　　　小人而東林不必皆君子亦公評也足見聚¶
　　　　徒立説其流弊必至於此實非世所宜有惟¶
　　　　憲成持身端潔立朝大節多有可觀且恬於¶
　　　　名利論説亦頗醇正未嘗挾私見以亂是非¶
　　　　究不愧於儒者故特録其集併詳論末流之¶
　　　　失以示炯戒焉乾隆四十二年八月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR4e0223_WYG_000-2b>¶
　　　　　　　總　校　官　(臣/)　陸　費　墀¶
